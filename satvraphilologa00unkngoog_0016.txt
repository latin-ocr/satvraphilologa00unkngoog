Da A. Pnasrl FLACCI PATRIA 5

condendas urbes maioris ambitus invitare possent hominos maritimos.
ld quod etiam in sinum Lunensem cadit,
quo non spatiosior alter
innumeras cepisse rates et claudere pontum:

sedidem ad continentem aditum habet difficiliorem neque in montium,
quibus cingitur, radicibus situs est, qui ad urbem scite aedificandam
et cum arce bene munita coniungendam a natura quasi commendatus
esse videatur. Quare factum est, ut graeci homines, qui haec litora
incolebant, magis dispersi habitarent quam in unum quoddam centrum ’
collecti. Evenit igitur, quod Aristoteles dixit: οὐ τῶν τυχόντων ἡ πόλις.
Permultis enim, quae non ubique una reperiuntur, commodis et natura-
libus etin hominum, qui cqnveniunt, ingenio positis opus est, ut colo-
norum in terram peregrinam forte delatorum conventus urbem, quae
hoc nomine digna sit, constituere possit.

Quae cum ita sint, facile intellegitur, cur Graeci qui ab Aethaliae
insulae freto usque ad sinum Lunensem litus incolebant, populis medi-
terraneis non tarn strenue ac feliciter resistere potuerint atque Cumani
et ceteri magnarum urbium moenibus muniti. Tusci igitur, qui maris
pericula reformidantes in montibus urbes suas collocaverant, postquam
ad oram peregrinis eripiendam descenderunt, sine magnis certaminibus
hoc videntur effecisse, ut marginem quasi graecum terrac barbarae ad-
nexum ipsi occuparent, sicut Lydi fecerunt Ioniam ingressi et post
Lydos Persae. Id quod fieri non potuit, quin urbes barbarae ipsae
ingenium et mores mutarent.

Hinc igitur explicatur, quomodo effloruerint res Volaterranorum,
qui montem illum, rupe praecipite cinctum, natura munitissimum inco
lendum elegerunt, unde maris Tyrrheni litus velut a naturali quodam
capitolio atquc imperii sede prospicitur. Postquam enim litus adiunctum
est imperio, barbarorum arx mediterranea urbs maritima facta cst classe
pollens, atque disciplina graeca, cuius etiam in hanc regionem non par-
vulum quendam rivulum influxisse vidimus, et ipsa imbuta. Etenim prae-
ter nummorum graccorum copiam in urbe repertam etiam fabulae Grae-
corum quantopere placuerint Volaterranis, artis monumenta comprobant.
Frequentissima cuim sunt in cinerariorum anaglyphis, quae ex Odyssea
deprompta sint, frequentissimae deorum marinorum figurae.

ltaque quamquam Graecis in hoc litore non contigit, ut urbes con-

 

